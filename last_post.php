<div class="card">
    <div class="card-header">
        <h3>6.&nbsp;października 2024&nbsp;r.</h3>
        <h3>XXVII&nbsp;Niedziela Zwykła, Rok&nbsp;B</h3>
    </div>
    <div class="col">
        <p>1. W&nbsp;zeszłą niedzielę do&nbsp;puszek na&nbsp;powodzian zostało
        zebrane 12&nbsp;360&nbsp;zł słownie: (<strong>dwanaście tysięcy
        trzysta sześćdziesiąt złotych</strong>). Pieniądze zostały przekazane
        do&nbsp;Caritas Diecezji Sandomierskiej. <em>Bóg zapłać</em>
        wszystkim ofiarodawcom.</p>
        <p>2. W&nbsp;przyszłą niedzielę po&nbsp;Mszach św. liczenie wiernych
        w&nbsp;kościele: <strong>dominicates</strong> (uczestniczących
        we&nbsp;Mszy&nbsp;św. niedzielnej) i&nbsp;<strong>comunicantes</strong>
        (przyjmujących Komunię&nbsp;św.).</p>
        <p>3. Nasza Parafia wraz z&nbsp;Krucjatą Wyzwolenia Człowieka
        zapraszają na&nbsp;Msze Święte z&nbsp;modlitwą w&nbsp;intencji osób
        uzależnionych i&nbsp;ich rodzi. Msze Święte odbywać się będą
        w&nbsp;każdy drugi wtorek miesiąca w&nbsp;naszym kościele. Najbliższa
        Msza Święta we&nbsp;wtorek 8&nbsp;października 2024 roku
        o&nbsp;godz.&nbsp;18.00. Jeśli masz problemy z&nbsp;uzależnieniem,
        jeśli ten problem jest w&nbsp;Twojej rodzinie albo wśród Twoich
        przyjaciół, znajomych, w&nbsp;Twoim środowisku, to&nbsp;przyjdź, aby
        wspólnie modlić się o&nbsp;Bożą łaskę, Boże miłosierdzie i&nbsp;dar
        uzdrowienia.</p>
        <p>4. 13&nbsp;października obchodzić będziemy w&nbsp;Sandomierzu
        doroczny odpust ku&nbsp;czci bł.&nbsp;Wincentego Kadłubka – patrona
        naszej diecezji. W&nbsp;związku z&nbsp;tym zapraszamy tego dnia
        do&nbsp;uczestnictwa w&nbsp;tych uroczystościach. Początek
        o&nbsp;godz.&nbsp;10.00 w&nbsp;kościele seminaryjnym św.&nbsp;Michała
        Archanioła, skąd wyruszy procesja z&nbsp;relikwiami błogosławionego
        do&nbsp;Bazyliki Katedralnej, gdzie o&nbsp;godz.&nbsp;10.30 uroczystej
        Eucharystii przewodniczył będzie bp&nbsp;Krzysztof Nitkiewicz. Bądźmy
        razem tego dnia i&nbsp;módlmy się wspólnie w&nbsp;intencji naszej
        Diecezji.</p>
        <p>5. W&nbsp;najbliższy piątek, 11&nbsp;października,
        o&nbsp;godz.&nbsp;17.00 w&nbsp;kościele seminaryjnym
        pw.&nbsp;Św.&nbsp;Michała odbędzie się koncert muzyki dawnej
        pt.&nbsp;Gdy anielskie brzmią muzyki w&nbsp;wykonaniu zespołu IlVento.
        Podczas koncertu prezentowana będzie wystawa rękopisów muzycznych
        Biblioteki Diecezjalnej w&nbsp;Sandomierzu.</p>
        <p>6. W&nbsp;przyszłą niedzielę „Dzień Papieski” – zbiórka
        do&nbsp;puszek na&nbsp;Fundację „Dzieło Nowego Tysiąclecia”.
        Te&nbsp;zebrane pieniądze będą przeznaczone na&nbsp;wsparcie zdolnej
        a&nbsp;ubogiej katolickiej młodzieży.</p>
        <p>7. 13&nbsp;października, tj.&nbsp;w&nbsp;przyszłą niedzielę – Dzień
        Imienin Biskupa pomocniczego Seniora Edwarda Frankowskiego.
        Czcigodnego Solenizanta w&nbsp;dniu Jego imienin, polecać będziemy
        Dobremu Bogu, w&nbsp;modlitwie różańcowej i&nbsp;w&nbsp;celebrowanych
        Mszach św.</p>
        <p>8. Zapraszamy na&nbsp;spotkania Duszpasterstwa Dzieci
        i&nbsp;Młodzieży w&nbsp;naszej parafii w&nbsp;tym tygodniu. Kandydaci
        na&nbsp;ministranta i&nbsp;młodsi ministranci będą mieli swoje
        spotkanie w&nbsp;kościele w&nbsp;sobotę 12&nbsp;października
        o&nbsp;godz.&nbsp;11:30. Zajęcia sportowe dla szkoły podstawowej
        na&nbsp;hali przy ulicy Cieśli w&nbsp;najbliższą sobotę
        12&nbsp;października od&nbsp;godz.&nbsp;12:15 do&nbsp;14:15.
        Serdecznie zapraszamy nowe osoby do&nbsp;udziału w&nbsp;tych
        spotkaniach.</p>
        <p>9. Nabożeństwo różańcowe w&nbsp;naszym parafialnym kościele
        o&nbsp;godzinie 17.30 w&nbsp;dni powszednie, w&nbsp;niedzielę.
        Zapraszamy.</p>
        <p>10. Przyjmujemy wypominki za&nbsp;zmarłych w&nbsp;zakrystii
        po&nbsp;Mszach św. i&nbsp;w&nbsp;kancelarii.</p>
        <p>11. Dziękujemy za&nbsp;modlitwę w&nbsp;intencji kapłanów,
        za&nbsp;wszelką pomoc, prace porządkowe przy kościele, złożone ofiary
        na&nbsp;rzecz parafii. Wszystkim uczestniczącym we&nbsp;Mszy&nbsp;św.
        życzymy błogosławionej niedzieli.</p>
        <p>
            <span style="float: left;">Sandomierz, 6.&nbsp;października 2024&nbsp;r.</span>
            <span style="float: right; text-align: right;">ks.&nbsp;proboszcz Stanisław Chmielewski</span>
        </p>
    </div>
</div>
<br>
